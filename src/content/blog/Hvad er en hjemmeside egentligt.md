---
title: "Hvad er en hjemmeside egentligt?"
description: Lær lidt om hvad en hjemmeside egentligt er, hvorfor det er vigtigt for virksomheder at have en hjemmeside, og prøv at lav din egen hjemmeside på 2 minutter!
published: 2023-02-17
language: "da"
author: Kristian Hviid Nielsen
images:
  {
    thumbnail:
      {
        src: "https://images.unsplash.com/photo-1627389955928-2f3a48686106?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1374&q=12",
        alt: "Black ball with blue interconnected nodes",
      },

    hero:
      {
        src: "https://images.unsplash.com/photo-1627389955928-2f3a48686106?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1374&h=500&q=12",
        alt: "Black ball with blue interconnected nodes",
      },
  }
---

## Introduktion

I nutidens digitale tidsalder er det afgørende for virksomheder, og organisationer såvel som enkeltpersoner at have en hjemmeside. Men hvad er en hjemmeside egentligt? Og hvorfor er det så vigtigt at have en?

I dette indlæg kigger vi lidt på disse spørgsmål, og giver en smagsprøve på hvordan man laver en hjemmeside fra bunden.

## Hvad er en hjemmeside egentligt?

En hjemmeside er en samling af websider, der tilgås via en webbrowser såsom Chrome, Safari eller Firefox. Helt enkelt, så er det filer som peger på andre filer, og foræller computeren hvilken fil man skal kigge i, for at finde _Kontakt_-siden og hvor _Produkt_-siden er. Når du går til en hjemmeside, så downloader du disse filer til din computer eller mobil, hvorefter kan din webbrowser åbne og forstå instrukserne, og “bygger” hjemmesiden for dig.

Hjemmesider er oftest lavet med 3 typer af filer: HTML, CSS og Javascript. HTML filer er den primære filtype, og fortæller computeren om, hvad der er overskrift, paragraf og links til andre undersider på hjemmesiden. HTML fortæller også computeren hvor man skal kigge for at finde de andre filer til hjemmesiden, såsom CSS filerne. CSS er nemlig typen af filer der fortæller computeren om skriftstørrelsen, baggrundfarve og afstanden mellem de forskellige HTML elementer, dvs CSS får hjemmesiden til at se flot ud.
Javascript er et programmeringssprog som hjemmesider kan bruge til at fortælle computeren at noget skal ændres, eksempelvis at en rød knap bliver grøn når man trykker på den.

<img src="https://images.unsplash.com/photo-1558494949-ef010cbdcc31?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1934&q=12" alt="servers a lot of lights and different coloured cables">

## Hvorfor have en hjemmeside?

Hjemmesider kan bruges til at promovere produkter eller tjenester, dele information, opbygge et fællesskab eller udtrykke personlige interesser og holdninger. Hjemmesider er efterhånden så let tilgængelige, at det er forventeligt at have en online tilstedeværelse, enten på sociale medier, virksomhed, blogger, eller noget helt fjerde.

Som virksomhed, kan en hjemmeside kan agere som visitkort eller første stop for nye og gamle kunder. For virksomheder handler dét at have en hjemmeside lige så meget om troværdighed og tilgængelighed overfor kunden. Hvornår var sidste gang du søgte på en virksomhed på Google, ikke fandt virksomheden, og følte at det er lidt mistænkeligt? Eller at du fandt en hjemmeside, men den ligner noget fra 1997?
Det er ganske enkelt forventet af kunden, at man har en præsentabel virksomhed som er online.

## Webudvikling

Webudvikling i alt sin enkelthed, er kunsten at lave hjemmesider. Der er mange måder at lave hjemmesider på, og mange ting man skal inkludere som ikke ses af alle hjemmesidens besøgende. Ét er, at éns hjemmeside ser lige så godt ud på mobilen som på computeren, at hjemmesiden skal være brugervenlig for besøgende med nedsat syn eller andet handicap, at hjemmesiden er designet så den er nem at navigere, og kan finde vigtig information. Desuden er det også webudviklerens job at sikre sig, at søgemaskiner som Google kan finde hjemmesiden.

## Konklusion

Uanset om du promoverer en virksomhed, deler information, eller deler dine personlige interesser og holdninger, kan en hjemmeside hjælpe dig med at nå ud til et bredere publikum, opbygge troværdighed og etablere en stærk online tilstedeværelse. Har du en virksomhed, er det endda forventet fra kunden, at de kan finde grundlæggende information om din virksomhed på internettet.

## Prøv selv!

Se hvordan en hjemmeside ser ud ved selv at lave en!

1. Lav et nyt Tekst Dokument `.txt`. Kald filen `hjemmeside` eller `hjemmeside.txt`.
2. Skriv følgende:

```html
<h1>Dette er en stor overskrift</h1>

<h2>Dette er en under-overskrift</h2>

<p>Dette er en paragraf</p>

<button>Klik her!</button>
```

3. Gem og luk filen.
4. Omdøb filens ende fra `hjemmeside.txt` til `hjemmeside.html`. Fil ikonet bør ændre sig til din browsers ikon.
5. Åben filen med browseren.

**Tillykke! Du har lavet din første hjemmeside!**
Hvis dette har vækket en interesse for hvordan man laver hjemmesider, vil jeg gerne stå til måls for dine spørgsmål, og vejlede dig til hvor og hvordan du kan lære mere.

### Virker det ikke?

Sørg får at du kan se filen type når du omdøber den. Hvis du ikke kan se denne skal du muligvis ændre din computers indstillinger.
På `Windows 11` kan du finde indstillingen under `Indstillinger` - `Privatliv & Sikkerhed` - `For Udviklere` - `Stifinder` -`Vis filtyper`.

Prøv derefter at omdøbe filen igen.
